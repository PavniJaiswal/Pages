{
  "content": "## प्रकृति\n\nजब तुम सावन लाई,\nतो छुपा लिया बादलों ने\nपहाड़ का माथा।\nरौशनी ज़ुल्फो से छन्न कर \nआती रही चेहरे पे।\nअंधेरा हुआ तो फिसल गया\nआज चाँद नदी में।\nसूरज समंदर में घुलकर,\nतेरी निगाहों में दिखने लगा।\nझरने कहते कहते चुप हुए\nकिसी सोच में डूबकर।\nओस भागती आई\nऔर गुम गई पत्ते कि सरहद पे,\nजैसे पानी सरकता हुआ\nरच गया हो सीने में कहीं।\n\nतेरे सिरहाने बैठ,\nतेरी साँसों में धुआँ हुआ\nऔर महफ़ूज़ रहा\nतेरे कलेजे से लगकर।\nलिपटा तेरी हवाओं में कहीं,\nख़ुशबू बन उड़ा तेरा ग़ुलाब लेकर।\n\nमेरी शायरी की किताब में आज\nऐलान हुआ है कि\nतुम प्रकृति हो।\n\nतुम्हें ठेस पहुँचे अगर,\nतो मैं मर जाऊँगा जाऊँगा।"
}
